प्रश्न : मिरचीची लागवड करायची आहे.
त्यासाठी कोणते नवीन वाण वापरावे?
ह्यापूर्वी बटाटा लावला होता.
कृपया लगेच उत्तर पाठवावे.
उत्तर : मिरचीची नवीन वाणे व त्यांच्या लागवडीच्या पद्धती ह्यांविषयी माहिती : १) विद्यापीठाने फुले सई, फुले ज्योती, फुले मुक्ता, फुले सूर्यमुखी ह्या मिरचीच्या सुधारित जाती शोधल्या आहेत.
त्याशिवाय, मैना (निर्मळ), नामधारी, सितारा (सेमिनीस) ह्या संकरित जाती लावल्या जातात.२) सुधारित जातीसाठी ६० x ४५ चौ.
सेमी व संकरित जातीसाठी ७५ x ७५ चौ.
सेमी इतके अंतर लगतच्या २ रोपांमध्ये ठेवावे.३) रोपे गादीवाफ्यावर तयार करावीत.
सुधारित जातीकरिता एकरी ४०० ग्रॅम बियाणे व संकरित जातीकरिता एकरी १३० ग्रॅम बियाणे वापरावे.४) लागणीच्या वेळी ४-५ ट्रेलर शेणखत, ३५० किलो निंबोळीची पेंड, ३ पोती सुपर फॉस्फेट व १ पोते पोटॅश द्यावे.५) २.५ पोती युरिया ३ हिश्शांत विभागून द्यावा.६) त्याशिवाय झिंक सल्फेट, फेरस सल्फेट व मँगनीज सल्फेट ही प्रत्येकी ७ किलो द्यावीत.७) एकरी २ किलो ह्याप्रमाणे अॅझाटोबॅक्टर, पी. एस. बी. आणि ट्रायकोडर्मा द्यावे.८) ३० मिलि. प्लॅनोफिक्स १०० लिटर पाण्यातून, २० दिवसांच्या अंतराने फवारावे.९) सुधारित जातीस थोडी कमी खतमात्रा द्यावी.१०) १३:००:४५ ह्या विद्राव्य खताची ५०० ग्रॅम इतकी मात्रा १०० लिटर पाण्यात मिसळून त्या द्रावणाच्या आठवड्याच्या अंतराने  ५-६ फवारण्या घ्याव्यात.११) फवारण्या ह्या रोग व किडी ह्यांच्या प्रकारानुसार घ्याव्यात.
