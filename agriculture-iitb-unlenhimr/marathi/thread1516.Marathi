प्रश्न : पीक : ऊसवय : २ महिनेक्षेत्र : ०.७५ एकरलागवडीच्या वेळी, ४ गोण्या सुपर फॉस्फेट व २ ट्रॅक्टर शेणखत दिले होते.
पहिल्या खुरपणीच्या वेळी २ गोण्या युरिया दिला होता.
१५-२० दिवसांपासून, उसाला गाभे* पडत आहेत, उसाच्या गाभ्यात सडल्यासारखे होत आहे, गाभा कुजत आहे व त्यात पांढर्‍या अळ्या होत आहेत.
गाभा उपटून काढल्यावर आंबूस वास येतो.
हे गाभे उपटून काढून टाकावेत काय?
ह्यावर काय उपाय करावा?
तसेच तिसर्‍या खुरपणीच्या वेळी कोणते खत वापरावे?
उत्तर : उसावरील खोडकिडीच्या नियंत्रणासाठी खालील उपाय करावेत.१) खोडकीडग्रस्त असे सर्व शेंडे काढून टाकावेत.२) २० मिलि. एंडोसल्फान किंवा १३ मिलि. मोनोक्रोटोफॉस किंवा १२ मिलि. नुवान ह्याची १० लिटर पाण्यातून फवारणी करावी.३) त्यानंतर १५ दिवसांनी, एकरी २ ट्रायकोकार्डे २ वेळा वापरावीत.४) २.५ गोण्या युरिया, १ गोणी सुपर फॉस्फेट, २ गोण्या म्युरेट ऑफ पोटॅश, १० किलो झिंक सल्फेट, १० किलो फेरस सल्फेट, २ किलो बोरॅक्स व २०० किलो निंबोळीची पेंड ह्यांचे मिश्रण करून द्यावे.
मोठी बांधणी करून घ्यावी.
