आंब्याच्या पानांवर ठिपके 
छायाचित्रात दिसत आहे त्याप्रमाणे आंब्याच्या झाडावर रोग पडला आहे; 
कृपया ह्या रोगावर उपाय सुचवा.
आंब्याच्या पानावरील ठिपक्यांच्या नियंत्रणासाठी २५ ग्रॅम बावीस्टीन किंवा २५ ग्रॅम एम्-४५ प्रत्येकी १ लिटर पाण्यातून, १५ दिवसांच्या अंतराने फवारावे.
५ वर्षांपुढील झाडास किंवा पूर्ण वाढलेल्या झाडास दर वर्षी पावसाळ्यात, ५० किलोग्रॅम कुजलेले शेणखत + १ किलोग्रॅम निंबोळी पेंड + २५ ग्रॅम अॅझोटोबॅक्टर + २५ ग्रॅम स्फुरद विरघळवणारे जीवाणू एकत्र मिसळून ओलावा असल्यास द्यावे. 
जुलैमध्ये २.५ किलोग्रॅम अमोनियम सल्फेट, ३ किलोग्रॅम एस्. एस्. पी., २ किलोग्रॅम सल्फेट ऑफ पोटॅश द्यावेत. 
८० ते १०० ग्रॅम फेरस सल्फेट, ८० ते १०० ग्रॅम झिंक सल्फेट, ८० ते १०० ग्रॅम मॅग्नेशियम सल्फेट, ८० ते १०० ग्रॅम मँगेनीज सल्फेट, ३० ग्रॅम बोरॅक्स हे जैव वायूच्या कणयुक्त द्रावातून किंवा शेण व पाणी ह्यांच्या मिश्रणातून द्यावे.
