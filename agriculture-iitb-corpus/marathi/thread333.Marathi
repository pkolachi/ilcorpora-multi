द्राक्षांचे घड सुकणे
द्राक्षाच्या हंगामात, द्राक्षांचे घड सुकतात आणि त्यावर करपा आल्यासारखे वाटते. 
ह्यावर उपाय सांगावा.
द्राक्षाचे घड सुकणे व गळणे हा प्रकार, रसशोषक किडीचा अति प्रमाणात प्रादुर्भाव झाल्यास आढळून येतो किंवा करपा रोगाचा प्रादुर्भाव झाल्यास आढळून येतो. 
रस शोषणाऱ्या किडीच्या नियंत्रणासाठी २० मिलि. रोगर किंवा १३ मिलि. क्लोरोपायरीफॉस किंवा १० मिलि. क्विनॉलफॉस ह्यांपैकी कोणत्याही एकाच्या १० लि. पाण्यातून १ - २ फवारण्या घ्याव्यात. 
बुरशीनियंत्रणासाठी २० - २५ ग्रॅम गंधकयुक्त बुरशीनाशकाची १० लि. पाण्यातून किंवा बेलटॉन पाण्यातून फवारणी घ्यावी. 
केवडा ह्या रोगासाठी १० - १२ ग्रॅम रिडोमील १० लि. पाण्यातून, करपा ह्या रोगासाठी २५ ग्रॅम कार्बन्डायझीम किंवा २० ग्रॅम बेनलेट ह्यांपैकी कोणतेही एक १० लि. पाण्यातून, ह्याप्रमाणे आलटून पालटून २ - ३ फवारण्या घ्याव्यात. 
द्राक्षवेलीस योग्य तेवढा अन्नपुरवठा करावा.

